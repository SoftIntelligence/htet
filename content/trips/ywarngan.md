---
title: "မြို့ကြီးတောရမှာရှိတဲ့ ကမ္ဘာ့ ရှားပါးမျိုးနွယ် မျောက်ယဉ်ကျေးလေးတွေအကြောင်း"
date: 2020-10-28T15:51:30+06:30
tags: ["Shan"]
type: "post"
hideLastModified: true
image: "images/yn1.jpg" 
summary: "ကျောက်ဆည် အကျော်လေးက ရှမ်းပြည်နယ်တောင်ပိုင်းရဲ့ အစ မြို့ဖြစ်တဲ့ ရွာငံမြို့နယ် အတွင်း မြို့ကြီးတောရမှာရှိတဲ့ ကမ္ဘာ့ ရှားပါးမျိုးနွယ် မျောက်ယဉ်ကျေးလေးတွေအကြောင်း 🥰
ဆင်ခေါင်းတောင်ဘက်သွားလည်ပီးအပြန် မြို့ကြီးတောရကျောင်းမှာ ထူးခြားတဲ့ မျောက်လေးတွေကို အစာသွားကျွေးခဲ့တဲ့ အကြောင်း ဗဟုသုတအနေနဲ့ရော ပီတိဖြစ်စရာ တစ်ခုအနေနဲ့ပါ Share ပေးချင်ပါတယ်။
 "
---

ကျောက်ဆည် အကျော်လေးက ရှမ်းပြည်နယ်တောင်ပိုင်းရဲ့ အစ မြို့ဖြစ်တဲ့ ရွာငံမြို့နယ် အတွင်း မြို့ကြီးတောရမှာရှိတဲ့ ကမ္ဘာ့ ရှားပါးမျိုးနွယ် မျောက်ယဉ်ကျေးလေးတွေအကြောင်း 🥰
ဆင်ခေါင်းတောင်ဘက်သွားလည်ပီးအပြန် မြို့ကြီးတောရကျောင်းမှာ ထူးခြားတဲ့ မျောက်လေးတွေကို အစာသွားကျွေးခဲ့တဲ့ အကြောင်း ဗဟုသုတအနေနဲ့ရော ပီတိဖြစ်စရာ တစ်ခုအနေနဲ့ပါ Share ပေးချင်ပါတယ်။
{{< img src="/images/yn2.jpg" alt="">}}
(ဆင်ခေါင်းတောင်ထိဘယ်လိုလာရမလဲသိချင်ရင် 
https://www.facebook.com/2222475228041084/posts/2726128914342377/ )
ဒီမှာတွေ့ရတဲ့ မျောက်လေးတွေကတော့ ထက်တို့တွေ့နေကျ မျောက်တွေနဲ့ မတူပဲ ထူးခြားတဲ့ အရောင်နဲ့ ပုံစံရှိပါတယ်။
သူတို့ကို မြန်မာလိုတော့ မျောက်မျက်ကွင်းဖြူလို့ ခေါ်ကြပါတယ်။ Langur monkey မျိုးနွယ်ဝင် ဒီမျောက်တွေဟာ အင်္ဂလိပ်လိုတော့ မျိုးစိတ်အပေါိမူတည်ပီး Phayre's မဟုတ်ရင် Dusky Leaf Monkey တခုခုဖြစ်နိုင်ပါတယ်။ (Zoologist တွေကတော့ Specie ကိုသေချာခွဲနိုင်လိမ့်မယ်။ Edit :Phayre's ပိုဖြစ်နိုင်ပါတယ်တဲ့  ) 
ဒီမျိုးနွယ်တွေက ကမ္ဘာပေါ်မှာဆို အာရှတိုက် Malay Penisula တစ်ဝိုက် မှာပဲတွေ့ရပီး မြန်မာနိုင်ငံ၊မလေးရှားနဲ့ ထိုင်းနိုင်ငံရဲ့ နေရာအချို့မှာပဲတွေ့ရတဲ့ မျောက်မျိုးစိတ်ဖြစ်ပါတယ်။
သူတို့က မြင်ဖူးနေကျမျောက်မျိုးစိတ်တွေထက်ပိုပြီး ဉာဏ်ရည်မြင့်တယ်။ ယဉ်ပါးတဲ့အတွက် ကိုင်လို့တောင်ရတယ်။ မုန့်ကျွေးရင် မလုစားဘူး။အစားအစာပေးရင် လက်နှစ်ဘက်နဲ့ယူတတ်တယ်။ 
{{< img src="/images/yn3.jpg" alt="">}}
{{< img src="/images/yn4.jpg" alt="">}}
လူကိုလဲရန်မမူဘူး။အမွှေးလေးတွေကရှည်ပီးနူးညံ့တယ်။ မျောက်တွေဆိုကြောက်တတ်သူတွေတောင် သူတို့လေးတွေကိုတော့ချစ်မှာ အသေအချာပါပဲ။
{{< img src="/images/yn5.jpg" alt="">}}
သူတို့က မွေးစကနေ ခြောက်လအထိက အဝါရောင် အမွှေးတောက်တောက်လေးတွေ နဲ့ တကယ့်အသည်းယားစရာ ချစ်စရာလေးတွေပါ။ ဒီကလေးလေးတွေက ငယ်စဉ်မှာမိခင်ရင်ဘတ်တွင် ကပ်ကာသွားလာကြပီး မိခင်သေဆုံးတဲ့အခါ တခြားအမ တစ်ကောင်ကနေ ထိန်းသိမ်းစောင့်ရှောက်ပေးရတဲ့အလေ့အထလဲရှိတယ်တဲ့။ ဒီထက်ကြီးသွားရင်တော့ အမဲရောင်အမွှေးနုနုရှည်ရှည်လေးတွေက ဖုံးသွားပါတယ်။အမြီးကလဲသာမာန်မျောက်တွေထက်ပိုရှည်ပါတယ်။
သူတို့ဟာ လက်ရှိမှာ ရှားပါးမျိုးစိတ်ထဲမှာပါဝင်နေပါပီ။ International Union for Conservation of Nature (IUCN Red List )လို့ခေါ်တဲ့ ရှားပါးတိရစ္ဆာန်စောင့်ကြည့်တဲ့ အဖွဲ့အစည်းကနေ ဒီမျောက်မျိုးစိတ်ကို Koala (ခိုအားလား ဝက်ဝံ)၊ Gentoo Penguin တို့လိုမျိုးပဲ မျိုးတုန်းသွားမှာ စိုးရိမ်နေရပီဖြစ်တဲ့ အခြေအနေရှိတဲ့ တိရိစ္ဆာန်မျိုးစိတ် ( Endangered) အနေနဲ့ သတ်မှတ်ခြင်းခံထားရတဲ့ မျိုးစိတ်ပါ။ ခပ်ဆင်ဆင် မျိုးနွယ်တွေ ပုပ္ပါးမှာလဲရှိဖူးပေမယ့် အခုဆိုအကောင်ရေနည်းပါးနေပီလို့သတင်းတွေမှာဖတ်ရပါတယ်။
ဒါကြောင့်လဲ ဘုန်းဘုန်းကျောင်းကို တိရစ္ဆာန်လေ့လာရေးအဖွဲ့တွေ ခနခနလာပြီး လေ့လာကြတယ်တဲ့ ။သူတို့က အကောင် ၅ကောင်ကနေ ၂၀အထိ အုပ်စုဖွဲ့နေထိုင်တတ်တဲ့အမျိုးအစားဖြစ်ပီး အခုဘုန်းဘုန်းကျောင်းမှာဆို အကောင် ၈၀ လောက်ထိရှိနေပြီလို့ပြောပါတယ်။
ထက်တို့ သရက်သီးအလုံး၁၅၀ ဝယ်ပြီး
သွားကျွေးခဲ့တာ တအားစားကြတော့ ဝယ်လာတာ နည်းသွားသလိုခံစားရခဲ့တယ်။ သူတို့က နေကြာစေ့နဲ့မြေပဲလဲ သိပ်ကြိုက်ပါတယ်။
{{< img src="/images/yn6.jpg" alt="">}}
တိရစ္ဆာန်လေးတွေချစ်တဲ့သူတွေဆို ကိုဗစ်ကာလပြီးမှ ဆင်ခေါင်းတောင်သွားဖစ်လို့ အချိန်ရရင် နောက်တခါ မြို့ကြီးတောရကျောင်းကိုဝင် ဆရာတော်ကိုဖူးပြီး အပြန် ဒီမျောက်ကလေးတွေကို သွားကြည့်ရင်း အစာကျွေးလို့ရပါတယ်ပြောချင်ပါတယ်။

(ဒီအချိန်ကတော့ ကိုဗစ်ကာလမို့ မြို့ကြီးတောရ သက်တော်ရှည် ဆရာတော်ကိုတော့ ဝင်ဖူးလို့မရသေးဘူးလို့ပြောပါတယ်။)
ကပ္ပိယကြီးရော နယ်ခံတွေရော အရမ်းပျူငှာပီး တာဝန်ကျေပါတယ်။
မှာချင်တာက 

✔️အမှိုက်တွေမချခဲ့ပါနဲ့။

✔️မျောက်လေးတွေကို မစပါနဲ့။

✔️သာသနာ့နယ်မြေအတွင်းမို့လို့ မဆူညံပါနဲ့။


ထက်သိသလောက်မျှဝေပေးခြင်းဖြစ်ပီး သိတဲ့သူများရှိရင်လဲ ဝင်ပီး မျှဝေနိုင်ပါတယ်။

စာနဲ့ ချစ်စရာမျောက်လေးတွေရဲ့ ပုံရိပ်လေးတွေကိုကြည့်ပြီး ပီတိဖြစ် ကြည်နူးကြပါစေရှင်။


ထက်
#MyBucketList
#MyoGyiTawYa
#Myanmar
#Phayre'sLeafMonkey