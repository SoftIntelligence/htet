---
title: "ထူးမတောင် /ရေတံခွန်တောင်"
date: 2020-11-11T22:59:49+06:30
tags: ["Mandalay"]
type: "post"
hideLastModified: true
image: "images/hm1.jpg" 
summary: "🚂 မန္တလေးလာလည်တုန်း မြို့ထဲကနေ ခနလေးပြေးထွက်ပီး တောင်တွေပေါ်တက် လေကောင်းလေသန့်ရှူချင်တဲ့သူတွေအတွက် ဒီနေရာလေးကိုညွှန်းချင်မိတယ်။ဒီနေရာ ကတော့ မြို့ထဲကနေ ပုသိမ်ကြီးမြို့နယ်ဘက်ကို နာရီဝက်လောက်ကားမောင်းလာပီး Soft Hiking လေးလုပ်ရင်း Sunset ကြည့်လို့ရတဲ့နေရာလေးဖြစ်တဲ့ ထူးမတောင် /ရေတံခွန်တောင်ပါ"
---

မန္တလေးလာလည်တုန်း မြို့ထဲကနေ ခနလေးပြေးထွက်ပီး တောင်တွေပေါ်တက် လေကောင်းလေသန့်ရှူချင်တဲ့သူတွေအတွက် ဒီနေရာလေးကိုညွှန်းချင်မိတယ်။
ဒီနေရာ ကတော့ မြို့ထဲကနေ ပုသိမ်ကြီးမြို့နယ်ဘက်ကို နာရီဝက်လောက်ကားမောင်းလာပီး Soft Hiking လေးလုပ်ရင်း Sunset ကြည့်လို့ရတဲ့နေရာလေးဖြစ်တဲ့ "ထူးမတောင် /ရေတံခွန်တောင်" ပါ 🌅 🌳💚
{{< img src="/images/hm2.jpg" alt="">}}
{{< img src="/images/hm3.jpg" alt="">}}  


 HightLight video - https://www.facebook.com/2222475228041084/posts/2720819348206667/?vh=e&d=n
🌳
⛰ ရေတံခွန်တောင်လို့ ပြောလိုက်ရင်တော်တော်များများက ကြက်ကြော်နဲ့ ထန်းရည်တွေရှိတဲ့ဆိုင်တန်းလေးတွေကိုပဲ ပြေးမြင်ကြမလားပဲနော် 😊
ဒါပေမယ့်လေ တစ်ခါတလေလောက် အဲ့ဒီ့ဆိုင်တန်းတွေအလွန်မှာရှိတဲ့ ရေတံခွန်တောင်/ထူးမတောင်ပေါ်ကိုတက်ပြီးတိရစ္ဆာန်လေးတွေအစာကျွေး၊ ဘုရားလဲဖူးရင်း Sunset လေးသွားကြည့်ကြည့်ကြပါ။ 
စိတ်ကြည်နူးအေးချမ်းပြီး Fresh ဖြစ်သွားလိမ့်မယ်။ I’m sure you won’t regret !! 🌳⛰💚

—————⛰🌅🌳 ————————

အဲ့နေရာလေးကိုသွားမယ်ဆို ညနေပိုင်းလေးသွားတာအကောင်းဆုံးပဲ။သူကတောင်တက်ရုံမျောက်စာကျွေးရုံ Viewကြည့်ရုံဆိုတော့ တစ်နေကုန်သွားစရာမလိုဘူး။ ညနေလေးနာရီခွဲလောက်မန္တလေးကထွက်လာရင်အတော်ပဲ။
{{< img src="/images/hm4.jpg" alt="">}} 
{{< img src="/images/hm5.jpg" alt="">}} 


⛰တောင်ပေါ်ကိုကားနဲ့တက်တဲ့လမ်းမှာ ထူးထူးခြားခြားစမြင်ရတာကတော့ ရဟန္တာတွေတာ၀တိ ံသာမှကြွလာတဲ့ဟန် ရုပ်ထုတွေကိုတောင်တက်လမ်းတလျှောက်လုံးမှာ ကြည်ညိုဖွယ် ဖူးမြင်ရတာပါပဲ။ ဒီလို ရဟန္တာရုပ်ထုတွေ အများကြီး တောင်ပေါ်ကနေ တောင်ခြေမှာရှိတဲ့ အောင်မြေကျောင်းအထိ တန်းစီဆွမ်းခံကြွလာတဲ့ပုံစံဟာ ပထမဆုံးရောက်ဖူးတဲ့ထက်အတွက်တော့ အထူးအဆန်းဖြစ်နေရောပဲ။ (ရဟန္တာရုပ်ထု စုစုပေါင်းငါးရာကျော်ရှိတယ်လို့ ဒေသခံတွေအပြောအရသိရပါတယ်။)
ကြည်ညိုလို့ ဓာတ်ပုံဆင်းရိုက်ခဲ့ပေမယ့် ပုံထဲမှာအကုန်ပါအောင် မှတ်တမ်းတင်ဖို့ခက်ခဲခဲ့တယ်။ (ငါတော့ Drone လေးတစ်စင်းလောက် ဝယ်သင့်နေပီလို့တွေးမိစေခဲ့တဲ့နေရာလေး😅)
{{< img src="/images/hm6.jpg" alt="">}} 
{{< img src="/images/hm7.jpg" alt="">}} 

⛰ကားနဲ့ပဲဆက်တက်လာရင်း ငါးမိနစ်လောက်ပဲကြာတယ် ၊မျောက်တွေကိုအစာကျွေးတဲ့နေရာလေးကိုတွေ့ရတယ်။ မျောက်အရေအတွက်ကတော်တော်လေးများပါတယ်။ သူတို့ကိုကျွေးဖို့ အပြင်ကသယ်လာလဲရသလို ပြောင်းဖူးလေးတွေ ငှက်ပျောသီးလေးတွေရောင်းလဲရောင်းပေးတဲ့အဆောက်အအုံလေးလဲရှိတယ်။မျောက်တွေက ဟိုအရင်နှစ် ၂၀လောက်ထဲက ဒီလိုပဲ လူနှင့်နီးနီးကပ်ကပ်ကျင်လည်ကျက်စားလာတာလို့ သိရတယ်၊အဲ့ဒါကြောင့်လားမသိ လူမကြောက်ပဲ မုန့်တွေဆိုလဲလာဆွဲနဲ့ လုပ်တတ်တယ်။

{{< img src="/images/hm8.jpg" alt="">}} 
{{< img src="/images/hm9.jpg" alt="">}} 



⛰ မျောက်အစာကျွေးတဲ့နေရာကိုကျော်ပြီးတည့်တည့်ဆက်တက်လာလိုက်တာ သိပ်မကြာဘူးကားလမ်းဆုံးသွားတယ်။ ဘုန်းကြီးကျောင်းဝန်းတစ်ခုတွေ့ရတယ်။အဲ့ဒီ့နေရာမှာကား/ဆိုင်ကယ်အပ်ပီးရင် တောင်ပေါ် ထူးမဂူဆီ တက်လို့ရပီ။
{{< img src="/images/hm10.jpg" alt="">}} 
{{< img src="/images/hm11.jpg" alt="">}} 

⛰တောင်ထိပ် ထူးမဂူအထိခြေကျင်တက်တာက အေးအေးဆေးဆေးတက်ရင်တောင် နာရီဝက်လောက်ပဲတက်ရတယ်။ တောလမ်းလေးထဲတက်ရတဲ့ Hiking ဆိုပေမယ့် တက်ရလွယ်အောင်သေချာလုပ်ပေးထားတယ်။ထက်တော့ လှေကားထစ်လေးတွေကိုတက်ရင်းနဲ့ လှေကားထစ်လေးတွေဘေးက ကဗျည်းလေးတွေပေါ်က ပြင်ပေးထားတဲ့အလှူရှင်တွေကိုလဲ စိတ်မှန်းနဲ့ကျေးဇူးတင်ရင်းတက်ခဲ့တယ်။တက်လာရင်းနဲ့ နာရီဝက်တောင်မကြာဘူး ထုံးဖြူဖြူသုတ်ထားတဲ့ ဂူလေးကိုလှမ်းတွေ့ရတယ်။ အဲ့ပေါ်မှာ View ကြည့်စရာနေရာလေးလဲရှိတယ်။ ခနအမောဖြေပြီး ထူးမဂူထဲက ဘုရားကိုဖူးရင်း ချွေးတိတ်တဲ့အထိခနထိုင်၊ ပီးတော့ အပြင်ပြန်ထွက်ပီး Viewpoint လေးမှာ အေးပြီးသန့်နေတဲ့ လေနုအေးတွေကို တစ်ဝရှူတယ်။ အဲ့နေရာကကြည့်ရင်လှမ်းမြင်နေရတဲ့ အရှေ့ဘက်ကရှမ်းရိုးမတောင်ကုန်းတောင်တန်းတွေကိုလှမ်းငေးရင်း Sunset ကြည့်ရတာတော်တော်လေးကျေနပ်စရာကောင်းတယ်။
ထူးမဂူကနေ အပေါ်ဆက်တက်ရင် " ဝဋ်ကြွေးတော်ပြေဘုရားသို့ ငါးမိနစ်"ဆိုတဲ့ဆိုင်းဘုတ်လေးကိုတွေ့ရတယ်။ အပေါ်မှာလဲဘုရားတစ်ဆူနဲ့ဘုန်းကြီးကျောင်းရှိသေးတယ်။
{{< img src="/images/hm12.jpg" alt="">}} 
{{< img src="/images/hm13.jpg" alt="">}} 


ပြီးရင်တော့အေးအေးဆေးဆေးလေးပြန်ဆင်းလာလို့ရပါပီ။ ထက်အတွက် ကျေနပ်စရာညနေလေးဖြစ်ခဲ့ပါတယ်။😊

စာကြွင်း: ထက်ကဧည့်သည်မို့ ဒီနေရာလေးနဲ့ပတ်သက်တဲ့ မသိပဲကျန်ခဲ့တဲ့အကြောင်းလေးတွေလဲအများကြီးရှိလိမ့်ဦးမယ်၊ဒေသခံတွေဖြည့်စွက်ပေးနိုင်ပါတယ်ရှင်။

ကျေးဇူးတင်စွာဖြင့်
ထက်