---
title: "မြလိပ်တောင်ခြေ"
date: 2020-11-11T23:23:06+06:30
tags: ["Mandalay"]
type: "post"
hideLastModified: true
image: "images/mlk1.jpg" 
summary: "မန္တလေးမှာ Public နေရာတွေပိတ်ထားဘယ်သွားရမှန်းမသိဖြစ်နေတာ၊ ဒေသခံတွေညွှန်းလိုက်တဲ့ ကဗျူးရွာကလဲပိတ်ထားတာနဲ့ယောင်ချာချာဖြစ်နေရင်း အမှတ်မထင် ရောက်သွားခဲ့တဲ့ မြလိပ်တောင်ခြေက လူလဲမရှိ လူသိပ်မသိသေးတဲ​့သဘာဝ လျှို့ဝှက်နေရာလေးအကြောင်း Share ပေးချင်လို့ပါ"
---
{{< img src="/images/mlk2.jpg" alt="">}}
{{< img src="/images/mlk3.jpg" alt="">}}

💚💚 မန္တလေးမှာ Public နေရာတွေပိတ်ထားဘယ်သွားရမှန်းမသိဖြစ်နေတာ၊ ဒေသခံတွေညွှန်းလိုက်တဲ့ ကဗျူးရွာကလဲပိတ်ထားတာနဲ့ယောင်ချာချာဖြစ်နေရင်း အမှတ်မထင် ရောက်သွားခဲ့တဲ့ မြလိပ်တောင်ခြေက လူလဲမရှိ လူသိပ်မသိသေးတဲ​့သဘာဝ လျှို့ဝှက်နေရာလေးအကြောင်း Share ပေးချင်လို့ပါ💚💚
အရမ်းကို စိမ်းစိုလှပတဲ့ တောင်တွေကြား မှာ လှေလေးစီးရင်း လုံးဝကို ကမ္ဘာသစ်လေးတစ်ခုထဲရောက်ရှိသွားသလိုခံစားခဲ့ရတယ်ကွယ် (ဂျင်းမဟုတ်ပါ တကယ်ကိုအရမ်းလှတယ် 🥰)
{{< img src="/images/mlk4.jpg" alt="">}}

နေရာက မန္တလေးကနေ ရွှေစာရံဘုရားကိုကျော်ပြီး မြလိပ်တောင်ခြေ ဘုရားငါးဆူကျောင်းနားလေးမှာပါ။
မန္တလေးကနေဆို တစ်နာရီခွဲနှစ်နာရီလောက်မောင်းရပါတယ်။ကားနဲ့သွားလို့ရသလို ဆိုင်ကယ်နဲ့သွားရင်လဲပိုအဆင်ပြေပါတယ်။ လမ်းအခြေအနေကတော့ စိုက်ပျိုးရေးရွာအထိကလမ်းကောင်းပါတယ်၊ အဲ့ဒီနောက်ပိုင်းက မြေသားလမ်းပါ ဆိုင်ကယ်တွေကတွေအေးဆေးတဝူးဝူးပဲ ၊ကားနဲ့ဆိုရင်တော​့ မြေသားလမ်း ဖြစ်ပီး ချိုင့်နည်းနည်းများလို့ ကားအမြင့်တွေဆို ပိုအိုကေတယ်၊
ထက်တို့ကHonda Fit လေးနဲ့သွားခဲ့ပေမယ့် ချိုင့်လေးတွေသတိထားရှောင်မောင်းတော့ အဆင်ပြေခဲ့ပါတယ်။
{{< img src="/images/mlk5.jpg" alt="">}}
🚘 

ဘယ်လိုသွားမလဲ ? 

Google Map နဲ့သွားချင်သူများ ဒီ point ကို copy ကူးပီး ထည့်လိုက်ပါနော်! 
(21.7865682, 96.2679892)
{{< map lon = "96.2679892" lat = "21.7865682" >}}

☁️ မန္တလေး ပြင်ဦးလွင်လမ်းအတိုင်းလာပီး အုန်းချောကိုဖြတ် ရွှေစာရံဘုရားသွားတဲ့လမ်းအတိုင်းမောင်းပါ။ ရွှေစာရံဘုရားကိုသွားတဲ့ လမ်းဆုံရောက်ရင်တည့်တည့်ပဲဆက်သွားပါ၊ ဒုဌဝတီကိုကူးတဲ့တံတားလေးကိုဖြတ် စဉ်ကိုင်မြို့နယ် စိုက်ပျိုးရေးရွာဆိုတဲ့ မြေစိုက်ဆိုင်းဘုတ်လေးတွေ့ရင် ချိုးကွေ့ပီး ရွာလမ်းအတိုင်းမောင်းသွားလိုက်ပါ၊

မောင်းနေရင်း နေကြာခင်းတွေတွေ့ရင် လမ်းဆုံလေးတစ်ခုတွေ့လိမ့်မယ် ရွာသာယာရွာဘက်ကွေ့ပါ။ရွာသာယာရွာကိုကျော်လာတာနဲ့ မြလိပ်တောင်ကြီးမြင်ရပါမယ်။ အဲ့ဒီလမ်းမကြီးအတိုင်းဆက်သွားပါ။ဘုရားငါးဆူတောရကျောင်းကိုရောက်ပါမယ်။အရှေ့ဘက်ခြမ်းမှာ တသွင်သွင်စီးနေတဲ့ ဒုဌဝတီမြစ်ကြီးကိုတွေ့ရပါလိမ့်မယ်။
​ရောက်ရင် သဘောကောင်းတဲ့ ဘုန်းဘုန်းကို ဝင်ဦးချ၊ ကျောင်းမှာ ကား/ဆိုင်ကယ်အပ်ထားပီးလည်လိ ု့ရပါပီ။ အဲ့နားမှာ စက်လှေ ငှားပြီး လည်လို့လဲရတယ်။ ကျောင်းမှာဘောကွင်းတွေလဲထားထားပေးပါတယ်။

****အချိန်မနက်စောစော ထွက်လာ ရင်ပိုအဆင်ပြေပါတယ် မနက် ၇နာရီခွဲ ၈နာရီလောက်ဆို ရေမတက်လာသေးတော့ ရေလေးတိမ်ပြီးကျောက်စရစ်တုံးလှလှလေးတွေကိုမြင်ရ လိမ့်မယ်။
{{< img src="/images/mlk6.jpg" alt="">}}
{
ထက်တို့က အစီအစဉ်မရှိပဲ ရောက်သွားတော့ နေ့လည်ဖြစ်နေပီ ၊ နေ့လည်ရောက်လေ ဆည်ကရေလွှတ်တဲ့အတွက် ရေဖြည်းဖြည်းချင်း တက်လာပါလိမ့်မယ်။နောက်ကျရင် ကျောက်စရစ်တွေမမြင်ရတော့ပေမယ့် ရေဆော့လို့တော့ ရပါတယ်။ လှတာကလဲလှနေဆဲပါပဲ။ ရေစီးသန်တဲ့အတွက် ကလေးတွေရေနက်ထဲမသွားဖို့တော့သတိထားရပါမယ်။
{< img src="/images/mlk7.jpg" alt="">}}

ဓာတ်ပုံတွေထဲက ၁၂:၃၀ လောက်မှာ ရိုက်ထားတဲ့ ပုံတွေပါ။
ရေအဝဆော့ စက်လှေနဲ့ အနားကကျွန်းလေးတွေပတ်ကြည့် မောမောနဲ့ပြန်လာပီး အရိပ်ကောင်းတဲ့ ကွပ်ပျစ်မှာထမင်းစား.(.ဘုန်းဘုန်းကသဘောကောင်းတော့ ကျောင်းကဟင်းတွေပါချကျွေးသေးတာ 😁)
{{< img src="/images/mlk8.jpg" alt="">}}

လေတဖြူးဖြူးနဲ့ ထမင်းလုံးစီ၊ ဘုရားဖူးပြီးညနေလေးနာရီလောက်မှာ ပြန်လာကြပါတယ်။ 
{{< img src="/images/mlk9.jpg" alt="">}}

**စားစရာဆိုင်မရှိလို့ ကိုယ့်ဘာသာ အိမ်ကထည့်သွားမှ အဆင်ပြေပါမယ် **

အမှိုက်တွေပြန်သိမ်းပေးခဲ့ပါနော်။
{{< img src="/images/mlk10.jpg" alt="">}}
{{< img src="/images/mlk11.jpg" alt="">}}
FYI: အချိန်ရရင် နောက်ဘက်မှာ ကြာပန်းတွေနဲ့ ရေကန်လဲရှိတယ်။တောင်တက်ဝါသနာပါတဲ့သူတွေလဲ မြလိပ်တောင်ကိုတက်လို့ရပါတယ်။ တောင်တက်မယ်ဆိုရင်တော့လမ်းပြငှားမှ ရမယ် တက်ရတာခက်တယ်လို့ပြောပါတယ်။ နောက်တခါမှ ကြုံကြိုက်ရင် စောစောသွားပီးတက်ဦးမယ် ။
မှာချင်တာက 

✔️မြစ်က ရေစီးသန်လို့ ရေနက်ထဲသွားပီးမကစားကြပါနဲ့။

✔️မနက်စောစောသွားတာအကောင်းဆုံးပါ။

✔️အရက်သေစာသောက်စားပြီးမဆော့ကြပါနဲ့။✔️ဆည်ရေလွှတ်နေချိန် ဘောကွင်းမစီးပါနဲ့ သတိလက်လွတ် မဆော့ကြပါနဲ့နော်။ 

✔️ရေကစားရင်အသိ သတိနဲယှဉ်ပီး ရေကစားကြပါနော်။အသက်ကိုဉာဏ်စောင့်ပါတယ်ရှင်။

အဆင်ပြေကြပါစေ။I hope all to enjoy as me! 😊 