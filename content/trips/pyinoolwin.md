---
title: "ပြင်ဦးလွင်မှာဘယ်တွေလည်လို့ ရနေပီလဲ?"
date: 2020-09-08T14:41:37+06:30
tags: ["PyinOoLwin"]
type: "post"
image: "/images/pyin1.jpg"
---



💚The view ဖွင့်ပါပြီ။

💚ဒီဇင်ဘာခြံက စားသောက်ဆိုင်ဘက်ပဲဖွင့်ပါသေးတယ်။

💚ရွှေပြင်ဦးလွင်စပျစ်ခြံဖွင့်တယ်။

💚နတ်ကျုံး သုံးထပ်ရေတံခွန် ရေပျံတောင် ရေတံခွန်တွေဖွင့်ပါတယ်။

💚တော်ဝင် နှင်းဆီခြံက ပျိုးပင်ဝယ်မယ်ဆိုရင် ဝင်လို့ရပါတယ်။
(ပွဲကောက်ရေတံခွန်မဖွင့်သေး၊ ထူးလိမ္မော်ခြံမဖွင့်သေး The croft မဖွင့်သေး ကန်တော်ကြီးဥယျာဉ်မဖွင့်သေးပါ။😢)


{{< imgt src="/images/pyin1.jpg" alt="ပြင်ဦးလွင်">}}

🥰🌲အခုချိန်သွားလို့ရတဲ့ပြင်ဦးလွင် Trip Plan လေး🌲￼🥰
 🌲🌲 ￼အခုပြောပြပေးမှာကတော့ ထက်တို့ ဒီရက်ပိုင်း ပြင်ဦးလွင်ကို နေ့ချင်းပြန်သွားခဲ့တဲ့ Trip plan လေးအကြောင်းပါ။
သွားနေကျမဟုတ်တဲ့တစ်ချို့နေရာတွေကိုသွားခဲ့ပီး ဒီပုံစံလေးအတိုင်း သွားတာ အဆင်ပြေခဲ့လို့ ထက်လိုမျိုး လိုက်သွားလို့ရအောင် share ပေးလိုက်ပါတယ်နော်။ 🥰
🚗ထက်တို့မနက်စောစော ၈နာရီခွဲလောက် မန္တလေးကထွက်ပါတယ်။ 
အနီးစခန်းက The view ကို ဝင်ပါတယ်။

{{< img src="/images/theview.jpg" alt="the view မှာ">}} 

***The View***

ဓာတ်ပုံရိုက်ဖို့နေရာတွေအသစ်လုပ်ထားတာတော်တော်လှနေပါပီ။ Entrance Fee တစ်ထောင်ပါ။
🍛မောဓနုမှာ နေ့လည်စာစားပီး ရွှေပြင်ဦးလွင်စပျစ်ခြံကိုသွားပါတယ်။



🍇🍇 စပျစ်ခြံသွားရတာ မထင်မှတ်ပဲတော်တော်ပျော်ဖို့ကောင်းခဲ့ပါတယ်။ ထက်အတွက်တော့ စပျစ်ခြံအကျယ်ကြီးထဲ ကိုယ်တိုင်သွားပြီး ကိုယ်ကြိုက်တဲ့ စပျစ်ခိုင်ကိုကိုယ်တိုင်ခူးပြီး လတ်လတ်ဆတ်ဆတ်စားရတဲ့ အရသာမျိုးက ပထမဆုံးမို့လို့ပါ။ ခြံထဲကတောင်ပြန်မထွက်ချင်ဘူး 😂။  
{{< img src="/images/pyin5.jpg" alt="စပျစ်သီးချိုချိုတွေ">}} 

စပျစ်သီးကလဲ နိုင်ငံခြားမျိုးဖြစ်မယ်ထင်တယ်။မြန်မာမျိုးထက်အလုံးကြီးတွေ ပိုကြီးပြီး ပိုညို့တယ် ပိုချိုပါတယ်။ လိုချင်တဲ့အခိုင်ကို ကတ်ကြေးနဲ့ဖြတ်ပီးခူးဝယ်လို့ရပါတယ်။ စပျစ်သီးတစ်ပိဿာကို တစ်သောင်းပေးရပါတယ်။ ဝင်ကြေးမကောက်ပဲကိုယ်ကြိုက်သလောက်ပဲ ခူးပြီးယူလို့ရတော့ တန်တယ်လို့ဆိုရပါမယ်။
{{< img src="/images/pyin6.jpg" alt="စပျစ်ခြံထဲမှာ" >}} 
{{< img src="/images/pyin8.jpg" alt="စပျစ်သီးချိုချိုတွေ ကိုယ်တိုင်ခူး" >}} 
လူတွေလာကြည့်ပြီးခူးလို့ရအောင်စပျစ်သီးအမှည့်တွေကို မခူးပဲ ထားထားပေးတာဆိုတော့ ခြံ အနေနဲ့ဆို အလေအလွင့်တွေရှိမှာသေချာပါတယ်။
{{< img src="/images/pyin7.jpg" alt="အရမ်းကြိုက်တဲ့စိုက်ခင်းလေ" >}}
{{< img src="/images/pyin9.jpg" alt="ပြန်မထွက်ချင်ခဲ့သောအခိုက်အတန့်" >}}  
လူတွေကိုလဲ ဝယ်လားမဝယ်လားလိုက်ကြည့်မနေဘူး စေတနာပါတယ်။ ဒီအချက်တော့ သဘောကျမိပါတယ်။ 

{{< img src="/images/pyin3.jpg" alt="ရွှေပြင်ဦးလွင် စပျစ်ခြံ">}}

🍇 စပျစ်ခိုင်တွေကို ကိုယ့်စိတ်ကြိုက်ခူး၊ ခြင်းလေးထဲထည့်ပီးရင် စားသောက်ဆိုင်ထဲသွားပြီး အလေးချိန်ချိန် ရပါတယ်။ဝိုင်တွေနဲ့တခြားအစားအစာတွေလဲရပါတယ်။

လမ်းညွှန်က (Google Map Point : 21.9562118, 96.4911892)

ပြင်ဦးလွင် မြို့ရှောင်လမ်းကနေသွားရမှာပါ။ ဆင်ခေါင်းလေး မှ လှိုက်လှဲစွာ ကြိုဆိုပါ၏ (ရွှေပြင်ဦးလွင်စပျစ်ခြံသ်ို့) ဆိုတဲ့ ဆိုင်းဘုတ်ရှိတဲ့ လမ်းအတိုင်း တည့်တည့်ကြီး လိုက်သွားပြီး (၁၅)မိနစ်လောက်မောင်းပြီးရင်တော့ ရွှေပြင်ဦးလွင် စပျစ်ခြံကို တည့်တည့်မတ်မတ်ကြီး ရောက်သွားမှာပါ။ 
{{< img src="/images/pyin4.jpg" alt="ဓာတ်ပုံရိုက်စရာနေရာအသစ်လေးတွေ">}}
လမ်းသိပ်မကောင်းသေးပါဘူး။ လမ်းတလျောက်လုံး ရွှေပြင်ဦးလွင် စပျစ်ခြံသို့ဆိုတဲ့ လမ်းညွှန်‌ဆိုင်းဘုတ်တွေ ထားပေးထားတာ ဖြစ်လို့ လမ်းမှားမှာတော့မကြောက်ရဘူး။
{{< img src="/images/pyin15.jpg" alt="နေစောင်းချိန်မှ ရောက်သွားတဲ့ သုံးထပ်ရေတံခွန်နဲ့">}} 
{{< img src="/images/pyin2.jpg" alt="ဓာတ်တော်ချိုင့်ရေတံခွန်လဲ ရေတွေနဲ့အတူ စိမ်းစိုလှပ">}} 


🗻 စပျစ်ခြံကနေ နောက်၁၅မိနစ်လောက် ကားဆက်မောင်းရင်အရမ်းလှတဲ့ ရူခင်းရှိရာ သဘာဝရေတံခွန် ဖြစ်တဲ့ ရေပြန်တောင်ရေတံခွန်ရောက်သွားမှာပါ။
စပျစ်ခြံကပြန်ထွက်လာတော့ ပျိုးပင်လေးတွေဝယ်ဖို့တော်ဝင်နှင်းဆီခြံကို ဝင်ခဲ့ပါတယ်။ 
{{< img src="/images/pyin11.jpg" alt="မျက်စိတစ်ဆုံးနှင်းဆီတွေ">}}
{{< img src="/images/pyin12.jpg" alt="Giant Rose">}}
{{< img src="/images/pyin13.jpg" alt="ကိုယ်ကမခူးရက်ပဲ ကပ်ရိုက်နေတုန်း ခြံထဲကကောင်လေးက ခူးပီးပေးသွားတာ😁">}}

နှင်းဆီခြံမှာလဲ နှင်းဆီပန်းတွေပွင့်အာပြီး  အရမ်းလှနေပါပီ။နိုင်ငံခြားမျိုးတွေအများကြီးပဲရှိပါတယ်။
နှစ်ရောင်စပ်သုံးရောင်စပ်တွေ အမွှေးရနံ့ပိုတာတွေရော ပွင့်လွှာအထပ်များတာတွေရော ရွေးမကုန်ပဲရှိပါတယ်။
{{< img src="/images/pyin14.jpg" alt="တောင်တွေကြားက နှင်းဆီခင်းကြီး">}}
 ထက်မြင်ဖူးသမျှမြန်မာပြည်ထဲမှာတော့ အကြီးဆုံးနှင်းဆီခြံကြီးပဲ။နှင်းဆီ ပျိုးပင်တွေစျေးကတော့ ငါးထောင်ကစပြီး အစားစားရှိပါတယ်။

လမ်းညွှန်:( Google Map.Point: 22.0691996, 96.5561225)


 
ဆင်ခေါင်းလေးကနေပဲ တော်ဝင်နှင်းဆီခြံသို့ ဆိုတဲ့ ဆိုင်းဘုတ် အတိုင်းလိုက်သွားရင်ရောက်ပါတယ် ။ 

🏝 နောက်ဆုံးသွားခဲ့တာကတော့ ယခင် နတ်ကျုံး ရေတံခွန်လို့ ခေါ်ကြတဲ့သုံးထပ်ရေတံခွန်ပါ။ရေတံခွန်ကအရမ်းမမြင့်ပေမယ့်ရေတိမ်ပြီး လှပါတယ်။ တောထဲလမ်းလျှောက်စရာလဲမလို လူလဲ သိပ်မသိသေးတာကြောင့် ပေါ့ပေါ့ပါးပါးသွားပြီးရေဆော့ချင်တဲ့သူတွေအတွက်အဆင်ပြေမှာပါ။
ကျောင်းထဲမှာ ထူးခြားတာကတော့ သပ္ပယ်လှတဲ့ ဘုရားဆင်းတုတော်တန်းကြီးရယ် ထိုင်တော်မူ ဘုရားကြီးရယ် လျောင်းတော်မူဘုရားကြီးတွေလဲရှိနေတာပါ။ ဘုရားဖူးချင်တဲ့သူတွေအတွက်လဲအဆင်ပြေမှာပါ။🥰

လမ်းညွှန်: (Google Map Point: 21.9825905, 96.5204035)

{{< map long = 96.5204035 lat = 21.9825905 >}}

မန္တလေး - လားရှိုးလမ်းကနေ ကနေပွဲကောက် ရေတံခွန်အထိရောက်အောင်သွားပါ။စိတ်ပါရင်တံတားအသစ် မှာဓာတ်ပုံဆင်းရိုက်လို့ရပါတယ်။ ပွဲကောက်​​ရေတံခွန်ကနေ ငါးမိနစ်လောက်မောင်းပီး သံလမ်းဂုံးတက်ရောက်ရင် ဦးနှောင်းဂူသို့ဆိုရေးထားတဲ့ ဆိုင်းဘုတ်ဘက်ကိုချိုးပါ။ သုံးမိနစ်လောက်မောင်းသွားရင် မြန်မာဆေးဝါးလုပ်ငန်းရဲ့ ကုန်ကြမ်းစိုက်ခင်းဝန်းကိုတွေ့ရပါလိမ့်မယ်။ အဲ့ထဲက ဖြတ်ပြီး ဆယ်မိနစ် လောက် မောင်းခဲ့ရင် မင်္ဂလာသုခ တောရကျောင်းရဲ့ အဝင်ဝ မုခ်ဦးကို ရောက်ပါမယ်။ သုံးထပ် ရေတံခွန်ကကျောင်းဝန်းထဲမှာပါ။
​ထက်တော့ရောက်တဲ့အချိန်ကညနေစောင်းခါနီးပြီမို့ အေးအေးဆေးဆေးပဲ ရေဆော့ရင်း ခရီးစဉ်လေးကို အဆုံးသတ်လိုက်ပါတယ်ရှင်။ 🥰
အဆင်ပြေကြပါစေ။

#MyBucketList #PyinOoLwin #Myanmar #Myanmartravelblogger #Mandalay #ShwePyiOoLwin #RoyalRoseGarden #waterfall

