---
title: "Moegoke"
date: 2020-09-16T09:24:28+06:30
tags: ["မိုးကုတ်"]
type: "post"
hideLastModified: true
image: "images/mgk1.jpg" 
summary: "လူတိုင်းသွားလည်ချင်တဲ့ မိုးကုတ်ကို ကိုယ့်အစီအစဉ်နဲ့ကိုယ်နှစ်ညအိပ် သုံးရက် ဘယ်လိုသွားမလဲ !!!😍
Estimated Budget-တစ်သိန်းနှစ်သောင်း "

---

လူတိုင်းသွားလည်ချင်တဲ့ မိုးကုတ်ကို 

ကိုယ့်အစီအစဉ်နဲ့ကိုယ်နှစ်ညအိပ် သုံးရက် ဘယ်လိုသွားမလဲ !!!😍

Estimated Budget-တစ်သိန်းနှစ်သောင်း

ဒီတခေါက်တော့ ထက်က လူတိုင်းသွားလည်ချင်တဲ့ မိုးကုတ်ခရီးစဉ်လေးကို tour နဲ့မသွားပဲ ကိုယ့်အစီအစဉ်နဲ့ကိုယ်သွားချင်သူတွေအတွက် detail trip plan ကို Share ပေးသွားမှာပါ..

ထက်ရဲ့plan လေးအတိုင်းသွားရင် မိုးကုတ်မှာလည်စရာရော ဝါးတီးရော shopping ရော တော်တော့်ကို စုံသွားမှာပါလို့ 😘

ကဲသွားကြရအောင် 😁

***Before trip 📝📝***

1. တစ်ပတ်ကြို ကားလက်မှတ်ဖြတ်တယ်။
ရန်ကုန်-မိုးကုတ် တိုက်ရိုက်ကားက နှစ်လိုင်းပဲရှိ
	
	၁။တောင်ပြာတန်း -၃၀၀၀၀ 
	
	၂။ High Class -၃၀၅၀၀

(ထက်သွားခဲ့တာ တောင်ပြာတန်းနဲ့ပါ။ ဟိုတယ် ထိ 

ပို့ပေးတယ်။အပြန်လဲ လာကြိုပေးတယ် 😁)

2. တည်းစရာ Bookingလုပ်တယ်။
ထက်သွားခဲ့တာ မိုးကုတ်မှာ နှစ်ညအိပ် ခဲ့တော့ မိုးကုတ်မှာ သုံးရက်လည်ခဲ့ရပါတယ်။

	- 	စခန်းသာ တစ်ခန်း -၂၂၀၀၀
	-	ဖုန်းနံပါတ်က - 09444676067

(အခန်းနည်းနည်းကျဉ်းတယ်။ရေပူ​ရေအေးရ၊ Facilities မဆိုး၊ညစျေးနဲ့ အရမ်းနီးတော့အဆင်ပြေခဲ့တယ်။)

တခြားဟိုတယ် contact တွေက
	-	King Bridge Hotel - 086 20088 နဲ့
	-	ရွှေလိပ်ပြာ ဟိုတယ် - 09 402534355 ,09 402534366  
	-	ယမင်း တည်းခိုခန်း - 09 774 074438
	-	Mogok hill hotel - 09777222205
	-	ဆာကူရာမိုး တည်းခိုခန်း - 09449568866

3. လည်ပတ်ဖို့ ကားစီစဉ်တယ်။

ထက်တို့ငှားတဲ့ဦးလေး က 

-	ကိုသားကြီး -09441041802
	(မိုးကုတ်အရှေ့၊အနောက် ၊ဘားနတ် တစ်ရက်စီကို သုံးရက်မှ ကားစင်းလုံးကို တစ်သိန်းတစ်သောင်းပဲကျတယ်။AD van ဆိုတော့ အနည်းဆုံးငါးယောက် ဆန့်တယ်။ စိတ်ရှည်ပီး ဓာတ်ပုံအေးဆေးရိုက်လို့ရတယ်။)
	တခြားကားဆရာတွေလဲအဲ့လောက်ဝန်းကျင်ပဲ။

***🚎During trip 🚎***

ကားက ရန်ကုန်ကနေ ခြောက်နာရီထွက်တယ်။မိုးကုတ်ကို ဆယ်နာရီဝန်းကျင်ရောက်တယ်။ 	နေ့လည်စာစာပြီး ပထမနေ့ကတော့မိုးကုတ်အရှေ့ပိုင်းပဲလည်လိုက်တယ်။

***ပထမနေ့မှာ ၁၀ နေရာ 😁***

၁၀နေရာဆိုလို့အလောသုံးဆယ်သွားရတယ်မထင်ပါနဲ့၊တစ်နေရာနဲ့တစ်နေရာက ကပ်နေတာဆိုတော့ အေးအေးဆေးဆေးလေးသွားခဲ့ရတာပါ။ ❤️
{{< img src="/images/mgk2.jpg" alt="ပထမနေ့ view point သွားတဲ့လမ်းလေ">}}
1. မိုးကုတ် view point
	ရောက်ရောက်ချင်းပထမဆုံးစသွားတဲ့နေရာလေး။ တစ်ညလုံးကားစီးခဲ့ရတာ အမောတွေပြေသွားအောင် လှလွန်းတယ် တောင်တန်းတွေပတ်လည်ကြားက တိမ်ပြာပြာတွေကိုမော့ကြည့်လိုက် အောက်ကအိမ်သေးသေးလေးတွေကို ငုံ့ကြည့်လိုက်နဲ့ကျေနပ်ရတယ်။
{{< img src="/images/mgk3.jpg" alt="view point မှ">}}	
{{< img src="/images/mgk4.jpg" alt="တောင်တွေကြားက မိုးကုတ်">}}
{{< img src="/images/mgk5.jpg" alt="welcome to ruby land!!">}}	
2.	ဖောင်တော်ဦးစေတီ
{{< img src="/images/mgk6.jpg" alt="ဖောင်တော်ဦးဘုရား">}}
	အလောင်းစည်သူမင်းကြီးတည်ထားတဲ့ ဖောင်တော်ဦးဘုရားကတော့ စောင်းတန်းလေးကလှေကား အထပ်ထပ်လေးတွေနဲ့ပါ😊

3.	ဘုရားတစ်ထောင် ဘုံကျောင်း 
{{< img src="/images/mgk9.jpg" alt="ဘုရားတစ်ထောင်မှာပြန်လည်မွမ်းမံနေတာ">}}
{{< img src="/images/mgk10.jpg" alt="ဘုရားတစ်ထောင် ဘုံကျောင်း">}}
	
တရုတ်ဘုံကျောင်းနဲ့ တွဲရက် ဖြစ်ပီး ဘုရားဆင်းတုသေးသေးလေးတွေကို ကျောက်နံရံမှာထုလုပ်ထားတာပါ။။တိတ်ဆိတ်အေးချမ်းပြီး အရမ်းလှတဲ့နေရာလေးပါပဲ ။
	

4.	မဟာမြတ်မုနိဘုရား
	မိုးကုတ်ရဲ့ တန်ခိုးကြီး မဟာမြတ်မုနိဘုရားကြီးကိုလဲဖူးမြော်ခဲ့တယ်။


5.	ချမ်းသာကြီးဘုရား
{{< img src="/images/mgk13.jpg" alt="လမ်းဘေးတနေရာ">}}
	အဲ့ဘုရားပေါ်ကမြင်ရတဲ့ မိုးကုတ်မြို့မြင်ကွင်းကအရမ်းမမြင့်တဲ့တောင်ပေါ်မှာကနေ မြို့ထဲကအိမ်လေးတွေ အထပ်ထပ်နဲ့ ဆောက်ထားတာကို အနီးကပ်မြင်ရလို့ မိုးကုတ်ဟာ လှပတဲ့တောင်ကြားချိုင့်ဝှမ်းမြို့လေးမှန်း သိသာစေပါတယ်။ဘုရားမှာလှူထားတဲ့ ရွှေစေတီ ငွေစေတီနဲ့ ကျောက်သံပတ္တမြားတွေဟာလဲ များလွန်းလို့ မိုးကုတ်ကလူတွေ မြန်မာကလူတွေဟာအဲလောက်တောင်မှ ကြွယ်ဝကြတယ်..လှူနိုင်တန်းနိုင်တယ်ဆိုပီး မုဒိတာဖြစ်ရပီး ကြည်နူးပီတိဖြစ်ရတယ် ။


6.	ပတ်တမွားစတေီ
{{< img src="/images/mgk17.jpg" alt="ပတ္တမြားစေတီပေါ်က မိုးကုတ်အလှ">}}
	မိုးကုတ်မြို့ကို အပေါ်စီးကနေမြင်ရတဲ့ တောင်ကုန်းပေါ်က စေတီတော်ပါ။ အဲ့ရောက်ရင် မိုးကုတ်က ဒယ်အိုးလေးအတိုင်းပဲ ဖြစ်နေတာကိုသေချာမြင်ရလိမ့်မယ်။တောင်ထိပ်ထိကားနဲ့တက်ပြီးကြည့်ရင် ဘုရားပေါ်ကနေ မိုးကုတ်အင်းကြီးရော အိမ်လေးတွေရော အရမ်းလှတဲ့ရှုခင်းကို ခြုံပြီး အကုန်မြင်ရတယ်။


7.	ကင်းချောင်းရေတံခွန်
{{< img src="/images/mgk7.jpg" alt="ကင်းချောင်းရေတံခွန်">}}
{{< img src="/images/mgk8.jpg" alt="ကင်းချောင်းရေတံခွန် အရမ်းလှ">}}

	ရေတံခွန်က နှစ်ဆင့် နဲ့ အရမ်းလှတာ..မိုးရာသီမဟုတ်တာတောင်ရေတွေစီးနေတာ ရေကူးဖို့လဲအဆင်ပြေအောင်လုပ်ပေးထားတယ်။ တအားလှတဲ့ Photo spot မို့ မိုးကုတ်အရှေ့ပိုင်းက ထက်အကြိုက်ဆုံးနေရာတစ်ခုပါ။

8.	မိုးကုတ်အင်း
{{< img src="/images/mgk15.jpg" alt="မိုးကုတ်အင်းမှာညနေနေဝင်ချိန်လေး">}}
	ရန်ကုန်ကအင်းလျားကန်ဘောင်လိုပုံစံမျိုးပါ  ညနေဆို လမ်းလျောက်တဲ့လူတွေ အလည်လာတဲ့လူတွေနဲ့စည်တယ်။ အာ့ဒီအင်းနဲ့ ကပ်လျက်က မဏိရတနာကျောက်မျက်စျေး ရှိတယ်။

9.	မိုးကုတ်အင်းရှေ့က ရွှေခေတ်အအေးဆိုင်
{{< img src="/images/mgk14.jpg" alt="ရွှေခေတ်က ရေခဲမုန့်ကြော်">}}
	ရေခဲမုန့်ကြော်ဆိုင်လေး ကြိုက်လွန်းလို့နှစ်ခါတောင်သွားစားခဲ့တာပါ။ ချမ်းအေးနေတဲ့ကြားထဲက တကူးတကလာစားကြတဲ့သူတွေအများကြီးပဲ ။view လေးလဲလှ တယ်၊မိုးကုတ်အင်းကိုလှမ်းငေးရင်း မုန့်ထိုင်စားလို့ရတယ်။

10. မိုးကုတ်ညစျေး 💗
	ည ၆နာရီခွဲလောက်ရှိပီ မှောင်လဲမှောင်ပြီဆိုတော့ ညစျေးကိုသွားကြတယ် ။တည်းတဲ့နေရာနဲ့ ညစျေးရယ်က ကပ်နေတာဆိုတော့ ကားပြန်လွှတ်ပြီး ညစျေးပတ်ကြတယ်။ ညစျေးတန်းကသိပ်တော့မကြီးဘူး လမ်းတလျှောက်စာတိုတိုလေးပဲ။ 

ကဲ 💁‍♀️မိုးကုတ်ညစျေးမှာဘာတွေစားရမလဲ💁‍♀️
ရတာတွေက..
{{< img src="/images/mgk11.jpg" alt="မိုးကုတ်ထမင်းပေါင်း မှိုပေါင်း ဝက်စတူး မုန်ညှင်းပေါင်း">}}
မှိုပေါင်း၊တို့ဖူးနွေး ၊ မုန်ညှင်းပေါင်း၊ မိုးကုတ်ဒံပေါက်၊ဝက်သားချဉ်၊ မုန့်တီ၊ခေါပုတ်ကင်၊ ထပ်တရာဥပေါင်း၊မြေစာဥ/ဝက်မြေဥ၊ အကင်စုံ၊မိုးကုတ်မြီးရှည်၊ မိုးကုတ်ထမင်းပေါင်း.....
{{< img src="/images/mgk16.jpg" alt="ညစျေးကတို့ဖူးပျော့ ခေါပုတ်ကင် အကြော်စုံ ဝက်သားတုတ်ထိုး မုန်ညင်းပေါင်း ဝက်သားချဉ်">}}
ဒါတွေအားလုံးမိုးကုတ်ညစျေးမှာရပါတယ်
စျေးကဘာစားစား ၅၀၀၊၁၀၀၀ပဲ။
(ထက်အကြိုက်ဆုံးကိုပြောပါဆိုရင်တော့
တို့ဖူးနွေး၊မုန့်ညင်းပေါင်းနဲ့ခေါပုတ်ကင်ပါ 😁)

***ဒုတိယနေ့***

ဒုတိယနေ့ကတော့မိုးကုတ်အနောက်ပိုင်းကို လည်ပါတယ်။
မနက်စာ- မိုးကုတ်ရဲ့ နံမည်ကြီးဂိုထောင်မြီးရှည်
ရောက်လာတော့ ထက်တို့စားနေကျ မြီးရှည်နဲ့မတူပဲဖြူဖတ်ဖတ်လေးဖြစ်နေတော့မကောင်းလောက်ဘူးထင်ထားပေမယ့် မြီးရှည်သားအရမ်းနုအိပီး အချိုရည်လေးနဲ့စားကောင်းပါတယ်၊ဝက်ခေါက်လေးထည့်စားရင် perfect 😁
{{< img src="/images/mgk41.jpg" alt="ဂိုထောင်မြီးရှည်">}}
{{< img src="/images/mgk42.jpg" alt="မြီးရှည်ဖတ် အိအိချိုချိုလေးတွေ">}}
လည်ခဲ့တာတွေက

1.	ကျောက်ပြသာဒ်စေတီ နဲ့ ကျောက်လက်ညိုးတောင် 
{{< img src="/images/mgk18.jpg" alt="ဒုတိယနေ့ ကျောက် ပြသဒ်">}}
	မိုးကုတ်အရှေ့ကနေ အနောက်ကို ၄၅မိနစ်ခန့်မောင်းရတဲ့ ကျောက်ပြသာဒ်ကတော့ ကျောက်ဆောင်ပေါ်မှာ လေတအားတိုက်ပီး အေးစိမ့်ပါတယ်။နေရာကတော့ ကျောက်ဆောင် အချွန်ချွန်တွေနဲ့ တမူထူးခြားတဲ့ view ပါပဲ။
	ကျောက်တောင် ချွန်ချွန်လေးထိပ်မှာစေတီ တည်ထားပုံက ထူးခြားပါတယ်။

	ကျောက်လက်ညှိုးတောင်ကတော့ ဝေးပေမယ့် မိုးကုတ်ရောက်ရင် မရောက်မဖြစ်လည်ပတ်သင့်တဲ့ နေရာ.. ရှုခင်းအရမ်းလှ ဓာတ်ပုံရိုက်လို့လှပါတယ်။
{{< img src="/images/mgk19.jpg" alt="အဆင်းလေး">}}	
{{< img src="/images/mgk22.jpg" alt="လှနေရောပဲ">}}	
{{< img src="/images/mgk20.jpg" alt="အောက်မှာချောက်ကြီး မကြည့်ရဲ">}}
{{< img src="/images/mgk21.jpg" alt="ဟောဟိုကလှေကားလေးကတက်">}}	

3.	ဒေါ်နန်းကြည်တောင် 

	မိုးကုတ်ရဲ့ အမြင့်ဆုံးတောင်တွေထဲက တစ်ခု ပင်လယ်ရေမျက်နှာပြင်အထက် ၅ထောင်ကျော်မှာရှိလို့ ပန်းချီကားဆန်တဲ့ မြင်ကွင်းမျိုးကိုမြင်ရပါတယ်။ ချယ်ရီတန်းမှာ ချယ်ရီတွေလဲပွင့်နေပါပီ 😊🌨😊တောင်ပေါ်မှာ ကျောင်းလေးရှိပါတယ်။
{{< img src="/images/mgk23.jpg" alt="ချယ်ရီတွေပွင့်နေပီ">}}
{{< img src="/images/mgk24.jpg" alt="တိမ်တွေကျပီးရာသီဥတုကမိှုင်းလာပီ">}}
	
ဆရာတော်တစ်ပါးထဲသီတင်းသုံးပါတယ်။ တောင်ပေါ်မှာ အရမ်းအေးတော့အချမ်းပြေ ဆရာတော်ကရေနွေးကြမ်း၊လက်ဖက်လေးတွေစွန့်ပါတယ်။ရေနွေးအသောက်ကောင်းပီး အပြန်မှ ဓာတ်ပုံရိုက်မယ်လုပ်တာ တိမ်တွေက ချက်ချင်း အိကျလာလို့ တိမ်ပင်လယ်ကြီးဖြစ်သွားပြီး မြင်ကွင်းကချက်ချင်း မှုန်မှိုင်းသွားပီး ဘာမှမမြင်ရတော့ဘူးနတ်ပြည်ရောက်သွားသလို ကိုယ်ကတိမ်တွေကြားထဲ ရောက်သွားတယ် 😂😂
	နေဝင်ချိန်(sunset)ကတော့ ပြန်မဆင်းချင်လောက်အောင်လှပါတယ်။


4. နေ့လည်စာ -လူထုစားသောက်ဆိုင်
မိုးကုတ်ရဲ့ နံမည်ကြီး တရုတ်စားသောက်ဆိုင်ပါ  ။ စျေးကတော့ ရန်ကုန်ကစားသောက်ဆိုင်တွေလောက်စျေးရှိပေမယ့် စားလို့အဆင်ပြေပါတယ် 


5.	မေဘရဏီဥယျာဉ်ခြံ
{{< img src="/images/mgk25.jpg" alt="ဘရဏီခြံ">}}

	ရွှေလိပ်ပြာဟိုတယ်နဲ့ မိုးကုတ် အရှေ့ပိုင်းကြားမှာရှိတယ်။ ဓာတ်ပုံရိုက်ဖို​့ coffee သောက်ဖို့ လုပ်ပေးထားတဲ့ နေရာလေးပါ။အရမ်းကြိုက်ပါတယ်။

{{< img src="/images/mgk26.jpg" alt="photo spot လေးတွေ">}}
{{< img src="/images/mgk36.jpg" alt="ခြံထဲကကော်ဖီဆိုင်လေး">}}



6. မိုးကုတ်ဆရာတော်ဘုရားကြီး၏တရားကျင့်ရာ လှိုင်ဂူနှင့် ပတ္တမြားတွင်းများ

{{< img src="/images/mgk38.jpg" alt="မိုးကုတ်ဆရာတော်ဘုရားကြီးတရားကျင့်ဂူ">}}
​
ဆရာတော်ဘုရား တရားထိုင်ရာဂူကို လေ့လာလို့ရသလို             မိုးကုတ်ဆရာတော်ဘုရားကြီးရဲ့ ပုံတူထုထားတာကိုဝင်ဖူးလို့ရပါတယ်။

{{< img src="/images/mgk40.jpg" alt="ဂူအပြင်ဘက်">}}
​

ညနေစာကိုတော့ နံမည်ကြီးတဲ့ ချစ်ရှမ်းမေဆိုင်ကနေ ဝက်အူကြော် ၊ကိုက်လန်၊ဝက်ခေါက်နဲ့ဟင်းတွေနဲ့စားပါတယ် ။မနက်ပိုင်းဆို ရှမ်းခေါက်ဆွဲတအားကောင်းတယ်လို့နံမည်ကြီးပါတယ်။


***တတိယနေ့ --ဘားနတ် နဲ့ shopping***

1.	ဘားနတ်
	{{< img src="/images/mgk27.jpg" alt="ဘားနတ်ရောက်ပီ">}}
	ကိုယ်တို့တွေ ဟိုတယ်ကနေ ခြောက်နာရီလောက်ထွက်ပြီး ရေခဲတယ်ဆိုတဲ့ ဘားနက်ရွာလေးကို သွားလည်ပါတယ်။ မိုးကုတ်ကနေ တောင်တက်လမ်း တစ်နာရီလောက်သွားရပါတယ်။ ကံကောင်းစွာနဲ့ ဘားနက်စျေးနေ့နဲ့တိုက်နေတော့ တော်တော်လေးကို စည်ပါတယ်။ အဲ့မှာ မနက်စာ စားပါတယ်။ ရှမ်းရေစိမ်စားလို့ကောင်းပါတယ်။
	{{< img src="/images/mgk28.jpg" alt="ရေမခဲတာတောင်လှတာ">}}
	{{< img src="/images/mgk29.jpg" alt="အမေ့လျော့ခံစစ်သချင်္ိုင်း">}}
	{{< img src="/images/mgk30.jpg" alt="Dreamy view">}}
	ရေခဲ မခဲကတော့ ရာသီဥတုပေါ်မူတည်ပါတယ်။ ရွာလေးကသေးသေးလေးမို့ စျေးနေ့မဟုတ်ရင်လည်ပတ်စရာ သိပ်မရှိပါဘူး။ ကိုလိုနီခေတ်က စစ်သင်္ချိုင်းနဲ့ယမ်းတိုက် လောက်ပဲ ရှိပါတယ်။ ရူခင်းတွေကတော့ အံမခမ်းပါပဲ။ 
	အဲ့ဒါပြီးတော့ မိုးကုတ် ကို ၁၀နာရီလောက်ပြန်ရောက်တော့ ဦးဘချစ်ခေါက်ဆွဲဆိုင်မှာနေ့လည်စာစားပါတယ်။အရမ်းတန်ပြီး စားကောင်းလို့ အသိနောက်ကျလေခြင်းဖြစ်မိပါတယ်။😁
	{{< img src="/images/mgk39.jpg" alt="ဦးဘချစ်ခေါက်ဆွဲဆိုင်အရမ်းစားကောင်">}}
	{{< img src="/images/mgk43.jpg" alt="ဆိုင်ရှေ့">}}


2.	အောင်ချမ်းသာစျေး

	အောင်ချမ်းသာစျေးမှာ ထောပတ်သီး ၊လိမ္မော်သီး ၊ခေါပုတ်စို၊ မိုးကုတ်ပဒေသာလက်ဖက်ဆိုင်မှာ ချဉ်စော်ကား အာတာလွတ်ဥကြောိ၊လက်ဖက်စို၊လက်ဖက်ခြောက်နဲ့ ဒေသထွက်ပစ္စည်းတွေဝယ်ပြီး ကျောက်မျက်စျေးကိုချီတက်ကြတယ်။

3.	နီလာစျေး
	အောင်ချမ်းသာစျေးပိုကြီးတဲ့စျေးပါ၊ လူသုံးကုန်ပစ္စည်းတွေပိုပေါပါတယ်၊ အနွေးထည်လေးတွေစျေးသက်သာပြီး quality ကောင်းပါတယ်။

4.	ထာပွဲ or ကျောက်စျေး
	နေ့လည် နှစ်နာရီမှ ဖွင့်တာပါ၊ဝင်ကြေးပေးရပါတယ်၊ကျောက်အကောင်း စျေးကြီးတာတွေရောင်းတာမို့ကိုယ်ကလဲနားမလည်သူမို့ မဝယ်ခဲ့ဘူး 😁
	မိုးကုတ်အင်းရှေ့ကရွှေခေတ်ကရေခဲမုန့်ထပ်သွားစားတယ်။

5.	 မဏိမင်္ဂလာစျေး 
	
{{< img src="/images/mgk32.jpg" alt="မဏိမဂ်လာစျေး">}}
{{< img src="/images/mgk33.jpg" alt="စျေးပတ်">}}
{{< img src="/images/mgk34.jpg" alt="စျေးသိပ်မကြီးတဲ့ ကျောက်လေးတွေ">}}

ပြီးတော့ မိုးကုတ်အင်းရှေ့ကပဲ 
သူကတော့စျေးသက်သာတဲ့ Fancy ဆန်ဆန်လေးတွေရောင်းတာပါ။ ခရီးသွားရင်းအမှတ်တရ ဝယ်ချင်တဲ့သူတွအတွက်အဆင်ပြေပါတယ်။
ကြုံကြိုက်ရင် မိုးကုတ်ရဲ့နံမည်ကြီး ခေတ်သစ်ဘီစကစ်ကိုလဲဝယ်ခဲ့ပါ ။
ကဲ စားသောက်ဝယ်ခြမ်းပီး ညနေ ၄နာရီ မှာ Hotel ကိုကားလာခေါ်ပါတယ်။ကားက၅နာရီထွက်ပါတယ်။ မိုးကုတ်ခရီးစဥ်လေးကအမှတ်တရတွေ ကျေနပ်မှုတွေအပြည့်နဲ့ပြီးဆုံးခဲ့ပါတယ်။
အားလုံး လဲ ထက်လိုပဲ စိတ်ကြိုက်သွား စိတ်ကြိုက်စား စိတ်ကြိုက်လည်ပီး အဆင်ပြေကြပါစေနော်